---
layout: post
title: Τι φταίνε τα τραγούδια μωρέ;
categories: notes
permalink: /notes/ti-ftaine-ta-tragoudia-more/
---

Κάτω από σχεδόν κάθε δημοτικό τραγούδι στο YouTube, στα σχόλια, βλέπεις διαφορά ανορθόγραφα “πατρίς–θρησκεία–οικογένεια”, “ζήτω ο Παπαδόπουλος”, “ζήτω ο Παττακός”, “ζήτω η 21η Απριλίου” κλπ. Για να εξηγούμαστε: τα δημοτικά τραγούδια αποτελούν ένα διαμάντι του νεωτέρου ελληνικού πολιτισμού και δεν έχουν καμία σχέση με χούντα, δεξιά, ακροδεξιά, ούτε βέβαια και με κομμουνισμό, αριστερά και προλεταριακή επανάσταση. Σαφώς πολλά από αυτά αποπνέουν και φιλοπατρία και περηφάνεια για την εθνική μας ταυτότητα και πολύ καλά κάνουν, αλλά δεν έχουν καμία σχέση με την πολιτική. Τώρα αν κάποιος, πάνω σε έναν παραδοσιακό καλαματιανό σκοπό, έγραψε το “ωρέ Γιώργο Παπαδόπουλε” ή το “φτωχές μανάδες γέννησαν τους τέσσερους μεγάλους” ή αντιστοίχως κάποιος άλλος, πάνω σε έναν καρσιλαμά της Μικράς Ασίας, έγραψε το “σπούδασα τη λευτεριά και βγήκα ένας αντάρτης”, δεν φταίνε τα δημοτικά τραγούδια, τα οποία δεν νοείται να ταυτίζονται με καμία παράταξη και κανέναν κόμμα. Μπράβο στους νέους ανθρώπους που ασχολούνται βιωματικά και όχι ακαδημαϊκά με αυτό είδος.